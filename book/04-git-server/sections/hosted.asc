=== Варіанти стороннього хостингу

Якщо ви не хочете витрачати час на всю роботу, що пов’язана зі встановленням вашого власного серверу Git, у вас є декілька варіантів хостингу ваших проектів Git на зовнішньому виділеному хостингу.
Це надає чисельні переваги: зазвичай хостинг швидко налаштувати, на ньому легко почати проекти, та не треба підтримувати чи слідкувати за сервером.
Навіть якщо ви налаштували та запустили свій власний внутрішній сервер, ви все одно можете використати публічний хостинг для вашого відкритого коду – так спільноті зазвичай легше його знайти та допомогти з вашим проектом.

Нині у вас є величезний вибір хостингів, кожен зі своїми перевагами та недоліками.
Ви можете побачити оновлюваний список на сторінці GitHosting, на головній вікі Git за адресою https://git.wiki.kernel.org/index.php/GitHosting[]

Ми в подробицях розглянемо використання GitHub у розділі <<ch06-github#ch06-github>>, адже це найбільший хостинг Git, та вам може бути потрібно взаємодіяти з проектами, що викладені на нього, проте є ще десятки варіантів, з яких ви можете вибирати, якщо не бажаєте налаштовувати власний Git сервер.
